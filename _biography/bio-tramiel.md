## Η βιογραφία του Jack Tramiel.
O Jack Tramiel αφού επέζησε από το ολοκαύτωμα και σώθηκε από τον αμερικάνικο στρατό στην Πολωνία, εργάστηκε στον αμερικάνικο στρατό επισκευάζοντας εξοπλισμό γραφείου και κυρίως γραφομηχανές.


Όταν έφυγε από τον στρατό, ασχολήθηκε με την κατασκευή γραφομηχανών και αφού έκλεισε μια συμφωνία με μια Τσεχοσλοβάκικη εταιρεία, άρχισε να κατασκευάζει και φορητές γραφομηχανές. Τότε ιδρύει την εταιρεία Commode.


Λίγα χρόνια αργότερα ασχολήθηκε με την κατασκευή αριθμομηχανών με οθόνη Led. Λίγο μετά, επηρεασμένος από έναν σχεδιαστή της εταιρείας του, τον Chuck Peddle, αρχίζει να ασχολείται με την κατασκευή προσωπικών υπολογιστών κατασκευάζοντας τον Commodore PET βασισμένος στην τεχνολογία επεξεργαστή MOS 6502. Στην προσπάθειά του να ανταγωνιστεί τους προσωπικού υπολογιστές της Apple κατασκευάζει τον υπολογιστή VIC-20 και στην συνέχεια τον Commodore 64. Ο VIC-20 ήταν ο πρώτος υπολογιστής που σημείωσε 1.000.000 πωλήσεις.


Το 1984 εν μέσω πολέμου τιμών στους προσωπικούς υπολογιστές και εξαιτίας των μεγάλων διαφωνιών που είχε με τους συνεργάτες του αποχωρεί από την Commodore. Ύστερα από ένα μικτό διάλλειμα επανέρχεται ιδρύοντας μια νέα εταιρεία Tramel Technology η οποία λίγο αργότερα θα αγοράσει την εταιρεία Atari. 

Ο Jack Tramiel είχε κατηγορηθεί από πολλούς συνεργάτες του ότι ήταν δύσκολος στην επικοινωνία και στις αποφάσεις. Ήθελε επίσης να δίνει την έγκριση σε οποιαδήποτε αγορά ή κόστος πάνω από $1000 προέβαινε η εταιρεία του. Αυτό άλλωστε οδήγησε σε οικονομικά προβλήματα την Atari. Τότε ήταν που στελέχη της και μηχανικοί έφυγαν, δημιουργώντας την εταιρεία Amiga (λίγο αργότερα βέβαια η Amiga θα εξαγοραστεί από την Commodore).

Η συμβολή του Tramiel στους προσωπικούς υπολογιστές ήταν σημαντική αφού έδωσε την δυνατότητα να εγκατασταθούν σε πολλά σπίτια στην Αμερική αλλά και στην Ευρώπη, προσωπικοί υπολογιστές της Commodore και αργότερα της Atari, μιας και ήταν υπολογιστές με αυξημένες για την εποχή δυνατότητες, σε προσιτή τιμή.

#### Βιβλιογραφία
-[Wikipedia](https://en.m.wikipedia.org/wiki/Jack_Tramiel)
-[ArsTechnica](https://arstechnica.com/gadgets/2007/10/amiga-history-4-commodore-years/)

