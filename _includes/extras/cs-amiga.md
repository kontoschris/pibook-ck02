
## Η περίπτωση της Amiga
Η Amiga ήταν μια σειρά από προσωπικούς υπολογιστές η οποία ξεκίνησε την κυκλοφορία της στα μέσα της δεκαετίας του 80 (1985). Ιδιοκτησία της εταιρείας Commodore, ξεκίνησε με στόχο την δημιουργία ενός προσωπικού υπολογιστή ο οποίος θα διέθετε επεξεργαστή 16bit και δισκέτα αλλά θα ήταν χαμηλού κόστους προκειμένου να μπορεί να αγοραστεί από το καταναλωτικό κοινό αλλά και εύκολος στην ανάπτυξη και κατασκευή.

Η εταιρεία Amiga προέρχεται από στελέχη και μηχανικούς της εταιρείας Atari, οι οποίοι στην προσπάθειά τους να δημιουργήσουν πιο προηγμένους επεξεργαστές πάνω στους οποίους θα δημιουργούσαν ισχυρότερους προσωπικούς υπολογιστές. Αποτέλεσμα των παραπάνω ήταν η δημιουργία της Amiga Corporation το 1982 από τον Larry Kaplan ο οποίος το 1979 εγκατέλειψε την Atari. Το 1983 εν μέσω οικονομικών προβλημάτων και δανεισμού τους από την Atari, εταιρεία Amiga εξαγοράζεται από την Commodore. To πρώτο μοντέλο της Amiga από την εταιρεία Commodore ήταν η Amiga 1000. Τα επόμενα χρόνια (και μέχρι το 1996) ακολούθησαν και άλλα μοντέλα: 1000, 2000, 500, 1500, 2500, 3000, 3000UX, 3000T, CDTV, 500+, 600, 4000, 1200, CD32, 4000T.

Όσο αφορά το υλικό, η Amiga ήταν πρωτοποριακή για την εποχή της. Διέθετε 16/32 bit μικροεπεξεργαστή (68000 της Motorola), κορυφαία γραφικά και στερεοφωνικό τετρακάναλο ήχο. Επίσης διέθετε αρκετούς συν-επεξεργαστές προκειμένου να διαχειριστή το βίντεο, τον ήχο και την μνήμη τυχαίας προσπέλασης ανεξάρτητα από τον κεντρικό επεξεργαστή. Όλα αυτά έδωσαν στην Amiga προβάδισμα όσο αφορά τις επιδόσεις της σε σχέση με τον ανταγωνισμό.

Το λειτουργικό της σύστημα ήταν το AmigaOS το οποίο συνδύαζε ταυτόχρονα την γραμμή εντολών (command line) αλλά και το γραφικό περιβάλλον (gui), ήταν ένα από τα πρώτα παραθυρικά λειτουργικά συστήματα με δυνατότητες multi-tasking και το οποίο ενέπνευσε την δημιουργία μελλοντικών λειτουργικών συστημάτων (BeOS, BSD, OS/2) κυρίως όσο αφορά την διεπαφή με τον χρήστη.

H Amiga αν και ήταν ένας ισχυρός προσωπικός υπολογιστής, προσιτός στην αγορά, είχε καθιερωθεί ως ένας υπολογιστής για παιχνίδια αλλά και για χρήση δημιουργικών λογισμικών εξαιτίας κυρίως του προχωρημένου συστήματος γραφικών και του ήχου. Χαρακτηριστικό σημείο στην ιστορία της ήταν η παρουσίαση των δυνατοτήτων της από τον δημιουργό Andy Warhol το 1983 ο οποίος μέχρι εκείνη την στιγμή ήταν φανατικός χρήστης των υπολογιστών Mac.

Η Amiga ήταν πολύ διάσημη στους τηλεοπτικούς παραγωγούς από την στιγμή που ενσωμάτωσε μια διεπαφή υλικού για την δημιουργία και επεξεργασία βίντεο. Η διεπαφή λεγόταν Video Toaster και ήταν ένας συνδυασμός υλικού και λογισμικού χαμηλού κόστους. Αυτό έδωσε την δυνατότητα σε μικρούς τηλεοπτικούς παραγωγούς, να επεξεργάζονται και να παράγουν υψηλής ποιότητας αναλογικό βίντεο το οποίο μέχρι τότε μπορούσε να γίνει μόνο από τηλεοπτικά στούντιο αξίας χιλιάδων δολαρίων. Η επιτυχία του Video Toaster στην τηλεόραση μπορούσε να συγκριθεί με την επιτυχία του Macintosh στο desktop publishing την ίδια περίοδο και έπαιξε σημαντικό ρόλο στην επεξεργασία και παρουσίαση τηλεοπτικών εκπομπών με χαμηλό κόστος σε πολλούς μικρούς παραγωγούς. 

Η Amiga θεωρήθηκε ως ένα εργαλείο δημιουργίας ρεαλιστικών ήχων και εντυπωσιακών γραφικών, με αποτέλεσμα πολλοί προγραμματιστές να ασχοληθούν με την δημιουργία ρεαλιστικών παιχνιδιών 2 διαστάσεων με μια μεγάλη ποικιλία σε στυλ παιχνιδιών αλλά και των πρώτων παιχνιδιών 3 διαστάσεων. Υπήρξαν εκατοντάδες τίτλοι πολλοί από τους οποίος αποτέλεσαν πρόδρομο και έμπνευση για τα παιχνίδια που παίζουν σήμερα σε κοσνόλες όπως το Playstation και το Xbox. Χαρακτηριστικά παραδείγματα το Defender of the Crown, το Sensible Soccer στο οποίο βασίστηκε το Pro Revolution Soccer, τα Lemmings, το Pinball, το Worms, και πολλά άλλα. Βλέπουμε δηλαδή πόσο σημαντική ήταν η συμβολή της Amiga ειδικά πολλές δυνατότητες δημιουργίας πλούσιων γραφικών και ηχητικών, δίνοντας ένα νέο και διαφορετικό τρόπο παιχνιδιού στα video games αλλά και του τρόπου επικοινωνίας των παιχνιδιών με τους χρήστες.

###### Βιβλιογραφία
- [Wikipedia, Amiga](https://en.wikipedia.org/wiki/Amiga)
- [AmigaOS](http://www.amigaos.net/)
- [LowEndMac - The Amiga Story: Conceived at Atari, Born at Commodore](https://lowendmac.com/2016/the-amiga-story-conceived-at-atari-born-at-commodore/)
- [ArsTechnica](https://arstechnica.com/gadgets/2007/10/amiga-history-4-commodore-years/)
- [Wikipedia, Video Toaster](https://en.wikipedia.org/wiki/Video_Toaster)
- [Wired](https://www.wired.com/2007/05/gallery-amiga0411/)

